Rozhovor – Jana Bahurinská (pracovný zoznam otázok)

1. Tvoja profesionálna cesta v SNG

	1.	Odkedy si pôsobila v Slovenskej národnej galérii?
	2.	Čo si pôvodne vyštudovala a s akými predstavami si do SNG prichádzala?
	3.	Na akej pozícii si v galérii začínala a ako sa tvoja rola postupne menila?
	4.	Čomu si sa v SNG venovala najdlhšie a čo považuješ za svoje hlavné profesijné zameranie?

2. Evidencia diel pred digitalizáciou

	5.	Ako v praxi fungovala evidencia zbierkových predmetov pred nástupom počítačov?
	6.	Aké nástroje sa používali (kartotéky, dokumentačné karty) a kto s nimi reálne pracoval?
	7.	Pre koho boli tieto záznamy primárne určené – interne pre odborníkov, alebo aj pre širší okruh?
	8.	Čo podľa teba vedela „analógová evidencia“ zachytiť lepšie než neskoršie databázy?

3. Začiatky CEDVU a katalogizačných pravidiel

	9.	Ako vznikala Centrálna evidencia diel výtvarného umenia (CEDVU)?
	10.	Bol pôvodný zámer CEDVU slovenský alebo československý?
	11.	Ako fungovala „analógová“ verzia CEDVU pred digitalizáciou? (Myslím tým aj proces centralizovania evidencie, ktorý je zachytený v knihe Pravidlá katalogizácie umeleckých diel – ako sa tieto pravidlá používali v praxi?)

4. Odborné a technologické zázemie SNG

	12.	Aké boli v tom čase vzťahy SNG s informatickými alebo technickými pracoviskami?
	13.	Pamätáš si spoluprácu s informatickým ústavom (presný názov si nepamätám), ktorý po roku 1989 zanikol
(vstup ľudí ako Vlado Hergot do SNG – bol ešte niekto ďalší?)
	14.	Ako sa technické know-how dostávalo do prostredia galérie?
	15.	Ako vnímali pracovníci galérie prítomnosť „informatikov“ v kultúrnej inštitúcii?

5. Prechod k digitalizácii (CDS/ISIS)

	16.	Kedy a prečo sa začalo uvažovať o digitalizácii evidencie?
	17.	Prečo bol zvolený systém CDS/ISIS?
	18.	Akú úlohu zohrala zahraničná skúsenosť (napr. cesta do Kanady/UNESCO) pri jeho zavádzaní?
	19.	Do akej miery bol systém prispôsobovaný špecifickým potrebám SNG (customizácia – Vlado Hergot)?

6. Paralelná prevádzka a každodenná prax

	20.	Fungovali kartotéky a digitálny systém istý čas paralelne?
	21.	Dokedy sa kartičkový systém reálne používal?
	22.	Ako sa do systému zapájali iné galérie v období pred internetom
(diskety, fyzický prenos dát, synchronizácia?)
	24.	Čo bolo na tejto spolupráci najnáročnejšie?

7. Krízy, zlomy, skúsenosti

	23.	Spomínaš si na vážnejšie problémy alebo krízové situácie
(napr. pád systému, strata dát, obnova disku v Prahe)?
	24.	Zmenili tieto skúsenosti prístup k digitalizácii alebo k práci s dátami?

8. Neskorší vývoj a nové systémy

	25.	Čo predchádzalo samotnému vývoju CEDVU (už pod EEA)? (Začalo sa až v rámci projektu OPIS, alebo už skôr?)
	26.	Kto pripravoval špecifikácie a zadania pre nové riešenia
(objavuje sa tu už Michal Čudrnák?)

9. Online sprístupňovanie a Web umenia

	27.	Kedy si si prvýkrát uvedomila, že evidencia diel bude určená aj pre verejnosť?
	28.	Čo podľa teba prechod k online zbierkam (napr. Web umenia) zmenil – a čo by sa z pred-digitálnej skúsenosti nemalo stratiť?
